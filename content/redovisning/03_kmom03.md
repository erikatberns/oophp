---
---
Redovisning kmom03
=========================

Jag har ingen tidigare erfarenhet av att skriva kod som testar annan kod. Enhetstestning känns som ett säkert sätt att testa att koden levererar som tänkt. Testning är något jag inte tänkt på så mycket innan. Det hela har fungerat bra, det var knepigt att komma igång men när man funderat en stund rullade det på och det känns bra att se alla staplar i Code Coverage bli gröna. Negativa och positiva tester är sådana att man matar in datan som medvetet är rätt eller felaktig data, för att se hur applikationen hanterar det och så att allt blir på rätt sätt. White-box och Black-box innebär att man testar med eller utan tillgång till källkoden för till exempel klasserna man testar, vid Gray-box har man viss tillgång till källkoden men inte hela.
 <br><br>
Tärningsspelet 100 gick bra. Till en början gjorde jag fel efter att ha slarvat när jag läst om instruktionerna, då trodde jag att spelet enbart gick ut på att komma först till 100. Detta förstod jag senare att det var fel men då hade jag ju ändå kommit en bra bit på väg och kunde då lägga till ytterligare regler så som att man kan spara poängen, att det blir nästa spelares tur om man slår en etta och så vidare. Det är både roligt och svårt nu när man inte längre får en lika bra start in i uppgifterna, det blir mer lärorikt då man måste tänka själv mer. Jag lyckades testa mitt spel till 100%, det var inga problem.
 <br><br>
Mitt TIL för detta kmom är tester, vad det är, hur man kan tänka och hur man kan utföra dessa.
 <br><br>
OBS. Min validering är inte godkänd då mitt classnamn "game" inte är i Pascal-format. Detta valde jag att ignorera då när jag försökte ändra namnet slutade allt att fungera.. Får göra rätt från början till nästa gång istället.
